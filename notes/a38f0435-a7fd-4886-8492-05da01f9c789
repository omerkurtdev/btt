:PROPERTIES:
:ID:       a38f0435-a7fd-4886-8492-05da01f9c789
:END:
akdeniz | 2023-09-07 07:00:52 UTC | #1

[u]*/bu benim uzun zaman önce kendi sayfam için yazdığım bir yazıydı. şu
anda bir tartışma başlatması ümidiyle paylaşıyorum. her şeyi bilen adam
edasıyla yazmış olmama aldırış etmeyin, farklı fikirlere açığım.
saygılar sevgiler <3/*[/u]

+++

bu dünya üzerindeki hiçbir gücün bana birincil mesajlaşma uygulaması
olarak whatsapp kullandıramayacağını söylememe gerek yoktur diye
düşünüyorum. hatta son birkaç haftadır hiç kullanmıyorum. sildim gitti.
gençleştim resmen, bu kadar mı fark eder?

tabii whatsapp'i mahremiyet ve dijital özgürlük konusundaki
endişelerinizden ötürü bıraktıysanız tercih edeceğiniz whatsapp
alternatifini iyi düşünmelisiniz.

özgür yazılım dünyasında da bu konuda her kafadan ayrı bir ses çıkıyor.
[b]telegram[/b], [b]signal[/b], [b]matrix[/b], [b]xmpp[/b],
[b]bip(:D?)[/b] ve daha niceleri... gerçi her kafadan ayrı bir sesin
çıkması özgür yazılımın doğasında var. hepimizin kullandığı yazılımlar
farklı ama iş mesajlaşmaya geldiğinde biraz olsun birbirimize uyum
sağlamak zorunda kalıyoruz.

ve bu yazıda ideale en yakın mesajlaşma "yolunu" arayacağız. yolunu
diyorum çünkü sadece programlarla sınırlı değiliz. matrix ve xmpp,
[u]bağlanmak için çok sayıda program seçeneğine sahip olduğumuz
protokollerdir. aynı email ve irc gibi[/u]. bu durumun getirdiği
avantajlar ve dezavantajlar var. bunları da konuşacağız.

şimdi sadede gelelim...

bazıları özgürlük ve mahremiyet açısından oldukça iyi olsa da istenen
son kullanıcı deneyimini veremiyor. ben ve benim gibilerin son kullanıcı
deneyimine pek ihtiyacı olmasa da, mesajlaşma uygulamalarını tek kişi
kullanmadığımızdan, değerlendirme yaparken "bu uygulamanın
misyonerliğini yapabilir miyiz?" sorusunu tekrar tekrar kendimize
sormalıyız diye düşünüyorum.

bazıları ise son kullanıcı için iyi olup mahremiyet açısından sınıfta
kalıyor. ya da direkt özgür olmuyorlar. hangi akla hizmetse [b]bip[/b]
diyenler vardı bi ara, hani milletçe şu whatsapp sözleşmesinin
paranoyasını yaşadığımız dönem. gizlilik politikası whatsapp'tan farklı
olmayan ve kapalı kaynaklı bir uygulamayı kullanmanın da ötesinde,
hükümet tarafından desteklenen bir uygulamayı kullanmaktan bahsediyoruz.
whatsapp denen gudubet yanında melek kalıyor. gerçi bip kullanalım
diyenler de çoğunlukla devlet otoritesinin altında ezilmek için yanıp
tutuşan akp'li tayfaydı. bi tık normal karşılıyorum.

[b][u]telegram[/u][/b]

whatsapp alternatifi dendiğinde en çok akla gelen uygulama. yiğidi öldür
hakkını yeme, görüp görebileceğiniz en kullanışlı mesajlaşma yolu bu. bu
konuda whatsapp'i ayrı, signal ve diğerlerini ayrı ayrı tokatlar. ama
bizim aradığımız şey üst seviye kullanışlılık ve egzantrik özellikler
değil. düzgün çalışsın, özgür olsun ve mahremiyeti korusun yeter.

telegram tamamen özgür değil, cihazınızda çalışan uygulaması(istemcisi)
özgür. sunucu tarafı özgür değil. bu da demektir ki isterseniz
telegram'ın kodlarını alıp değiştirerek farklı bir telegram istemcisi
hazırlayabilirsiniz(bkz: forkgram, telegram foss) ama [u]hazırladığınız
bu istemci sadece telegram'ın sunucularına bağlanabilir[/u]. o sunucuya
illa uğranacak. kaçarı yok.

belirli kesimlerce telegram'ın hakkı yeniyor diye düşünüyorum.
"[i]telegram'da uçtan uca şifreleme varsayılan değil, telegram
kullanacağınıza whatsapp kullanın daha iyi"[/i] demenin saçma olduğu
kanaatindeyim. telegram'da uçtan uca şifrelemenin varsayılan olarak
gelmemesi bir eksi olsa da 'cambridge analytica' başta olmak üzere
sayısız mahremiyet skandalının faili konumundaki facebook tarafından
yürütülen bir uygulamadan bahsediyoruz. açıkçası facebook'un yaptığı
şifrelemeye de güvenmiyorum. ayrıca whatsapp, sunucusundan istemcisine
kadar kapalı kaynaklı. telegram en azından uygulamayı kapattığınızda
arkada aleyhinizde çalışmıyor, telegram kullanımınız haricinde metaveri
toplamıyor.

telegram'ı mesajlaşma fasilitesi de olan bir sosyal ağ olarak
düşünebiliriz. neticede internette neredeyse hiçbir mesaj şifrelenmez,
şu an yazıyor olduğum bu yazı gibi. bu yüzden ne yaptığınızın
bilincindeyseniz whatsapp'ı silip telegram kullanmakta bir beis
görmüyorum.

[b][i]telegram >>> whatsapp[/i][/b]

[b][u]signal[/u][/b]

kullanışlılık açısından whatsapp ile eşit. hatta birebir aynı.
whatsapp'ın verdiği her şeyi veriyor, vermediği şeyleri vermiyor. mesela
android/ios cihazınızda whatsapp yüklü değilse başka platformlardan
giriş yapamıyorsunuz, bu whatsapp kullandığım dönemlerde sinirimi çok
bozardı. aynı şey signal'da da var.

gizlilik konusunda ise iki şey hariç kusursuz bir uygulama:

1. kayıt için telefon numarası istiyor
2. federe(dağıtık) değil, merkeziyetçi

şimdi bu saydığım iki özellik de önceki uygulamalarda da olduğundan
peşinen şunu diyelim de kafalar karışmasın.

[b][i]signal >>> telegram >>> whatsapp[/i][/b]

telegram'dan bile daha az metaveri toplayan signal'ın baştan aşağı her
bileşeni özgür yazılım. sunucudan istemciye kadar. bu da demektir ki
dilerseniz signal'ın bütün kodlarını alıp kendi mesajlaşma uygulamanızı
oluşturabilirsiniz, signal sunucusuna da bağlanmak zorunda değilsiniz
ancak [u]kendi sunucunuzu açarsanız sadece kendi sunucunuzdaki kişilerle
mesajlaşabilirsiniz[/u]. yani sunucular arası iletişim yok. işte
federasyon budur, sunucular arası iletişim.

teknoloji güzel şey, baksanıza am bulduk kıllısını arıyoruz. : D ama
böyle bir lüksümüz var. yaşasın özgür yazılım.

şaka bi yana, federasyon kavramının öneminden kısaca bahsedeyim.

e-posta 80'lerin başında kurulduğunda [b]compuserve[/b], [b]at&t[/b] ve
[b]sprint[/b] gibi şirketler yalnızca aynı sistemdeki kullanıcılarla
e-posta gönderimi yapmanıza izin veren izole edilmiş e-posta
toplulukları kurdular. [u]e-postanızı bir servisten aldıysanız ve
arkadaşınız başka bir servisten aldıysa birbirinize mesaj
gönderemezdiniz[/u]. bu, temel olarak bugün anlık mesajlaşmada
bulunduğumuz durumdur.

yok yok, uzun uzun anlatıcam. yoksa rahat edemem.

[b][u]nasıl özgür olunur?[/u][/b]

bir piyasada tekel ya da oligopol varsa kullanıcıya geçmiş olsun. çünkü
o piyasada istediği şekilde at koşturabilir, kullanıcıya eziyet
edebilir. çoğumuzun her duyduğunda küfürlerle andığı [b]turkcell[/b],
[b]türk telekom[/b], [b]vodafone[/b] üçlüsünü düşünün. her ne kadar
sevmesek de tıpış tıpış gidip onlardan hizmet almak zorundayız.

yazılım alanında da tekelciliği iliklerimize kadar hissediyoruz. bir ara
windows işletim sisteminde internet explorer hariç web tarayıcısı
kullanılamıyordu, mahkeme kararıyla döndüler bu hareketten. ya da
whatsapp'in gizlilik sözleşmesi çoğu insanı korkuttu ama yine de bir
olup bir anda uygulama değiştiremediklerinden sonunda sözleşmeyi kabul
ettiler.

özgür yazılım, tekelcilerin ve oligopollerin en korkunç rüyasıdır. çünkü
özgür bir yazılım, kullanıcısının istemediği bir hareket yaptığı an
anında çatallanır ve bu yeni çatal ile kullanıcı istekleri doğrultusunda
hayatına devam eder. ürün, kullanıcıya hiçbir şeyi dayatamaz.

ama interaktif bir yazılım kullanıyorsak(sosyal medya ve mesajlaşma
uygulaması gibi), yazılımın özgür olması tek başına yeterli değildir.
özgür olmakla birlikte [b]federe[/b] de olmalıdır.

signal'ın merkeziyetçi yapısı, uygulamayı çatallama imkanınız olsa da
sizi bunu yapmaktan alıkoyar. çünkü iyi niyetle veya kötü niyetle,
[u]kullanıcıların tümünü tek bir sunucuya mahkum eder. neden?
birbirleriyle konuşmak zorundalar da ondan.[/u]

eğer federasyon yoksa, tek bir merkeze güvenmek zorunda kalırız.
telegram'da pavel durov'un, signal'da ise signal vakfı'nın
mahremiyetimizi koruyacağına güvenmek zorundayız. aslında güvenmekte
mesele yok. insanlar güvenmeden yaşayamaz. ama kimseye güvenmek zorunda
değilken bok mu var da güveniyoruz?

ayrıca kişi ve kurumların güvenilirliğinden bağımsız olarak, devletlerle
muhatap olan hiçbir kişi ve kuruma tam olarak güvenmemeliyiz. belki
sizin verilerinizi para ile satmazlar ama devlet o verileri istediğinde
"eğer elinde varsa" a'dan z'ye bu bilgileri vermek zorundadır.

merkeziyetçi bir platformda metaveri ne kadar az toplanırsa toplansın,
tek bir sunucuda yığılmaya neden olacağından yine değer kazanacaktır.
metaveri, yalnızca büyük kitleler ölçeğinde değerlidir.

federe bir platformda ise tüm metaveriler farklı sunucularda
depolandığından sunucuların elindeki tek tük metaveri değersizdir.
ayrıca kayıt esnasında telefon numarası istemediklerinden sizi gerçek
kimliğinizle eşleştirmeleri pek mümkün olmayacaktır. bazı sunucular mail
bile istemiyor. yani güvenmeye ihtiyacınız yok. çok pimpirikliyseniz
çoğu sunucu güvenceye de sahip. çok ama çok pimpirikliyseniz de kendi
sunucunuzu açarak kendinizi tamamen güvene alabilirsiniz. mümkün böyle
şeyler. şahane di mi?

gelin beraber bu mükemmel dünyaya adımımızı atalım. ^_^///

[b][u]xmpp[/u][/b]

federe ailenin ilk üyesi. istemcileri düzgün çalışmıyor, kullanıcı dostu
da değil. uçtan uca şifreleme varsayılan olarak gelmiyor, üstüne üstlük
şifrelemeyi konfigüre etmek gerekiyor. ben insanları buna maruz
bırakamam. bir tek android istemcisi olan [b]conversations[/b] bu konuda
sıkıntı çıkarmıyordu diye hatırlıyorum ama masaüstünde doğru düzgün
çalışan bir istemci bulamadım. birbirleriyle alakaları yok sanki. zaten
cross-platform denen bir şey hiç yok.

aslında sağlam bir protokol. whatsapp, zoom ve şu an emin olamadığım
bayaa bi mainstream mesajlaşma uygulaması xmpp'yi taban almış ama
federasyonu kapalı tutuyorlar tabii ki. bu sağlamlığına rağmen
istemcilerinin nasıl bu kadar berbat durumda olduğunu da anlamış
değilim. günün birinde düzgün ve kolay bir istemci üretilirse bir şansı
kesinlikle hak ediyor. çünkü özgürlük açısından açık ara en iyi seçenek.

ama ben birincilik ödülünü [b]matrix[/b] protokolüne vermek istiyorum.

[b][u]matrix[/u][/b]

kolay, dağıtık, özgür, sağlam. zaten gözlemlerime göre özgür
yazılımcılar tarafından da en çok tercih edilen seçenek bu.

özgürlük açısından sadece xmpp'ye kıyasla eksileri var. merkeziyetçi
uygulamalardan çok daha iyi. kullanışlılık açısından ise telegram'dan
sonra ikincilik madalyasını alıyor gözümde. totalde birincidir.

birincilik ödülünü verdik diye şımarmasın, söyleyeceklerim var.

1. neden insanların çoğu homeserver olarak matrix.org kullanıyor? ve
   neden element istemcisinin kayıt kısmında farklı sunucu
   alternatiflerini göstermeyip insanları kendi sunucunuza
   yönlendiriyorsunuz?
2. resmi istemciniz olan [b]element[/b] neden bu kadar kaynak tüketiyor?
3. yine resmi matrix sunucu yazılımı [b]synapse[/b] neden bu kadar
   kaynak tüketiyor? xmpp için herkes sunucu kurabilirken matrix için
   neden çok daha güçlü bir sistem gerekiyor?
4. her şeyi geçtim, neden [b]element matrix services[/b] adı altında
   matrix sunucusu açmak isteyenlere hosting hizmeti veriyorsunuz? gerçi
   bu protokolün yayılması açısından faydalı bir hareket olabilir. ama
   güvenimi zedeler. özellikle de matrix sunucusu açmak bu kadar
   maliyetliyken.

hani federasyon varsa bir merkeze güvenmek zorunda değiliz demiştim ya,
matrix vakfı'na da güvenmiyorum. ama bu, matrix protokolünü kullanmamı
engellemez çünkü hem sunucu hem de istemci tarafında farklı seçeneklerim
var. şahsen resmi matrix ürünlerinden uzak duruyorum. sizden de bunu
rica ederim.

1. istemci olarak [b]fluffychat[/b] şu anda en iyi seçenek gibi
   gözüküyor.
2. sunucu olarak element matrix services kullanmayan bağımsız bir sunucu
   tercih ediyorum. (bkz. envs.net, tchncs.de, halogen.city)
3. günün birinde kendi sunucumu açarsam(açmayı düşünüyorum) synapse
   değil [b]conduit[/b] gibi hafif ve bağımsız bir sistem kullanacağım.

bunun misyonerliğini yapmak bir tık zor olabilir. "fluffychat yükle ama
matrix.org'dan değil şuradan bağlan" demek yani. ama olsun, özgürlük
hiçbir zaman kolay olmadı.

ama sadece bunu anlatması zor, yapması çok kolay. bakın, ben değil
fluffychat'in kendisi söylüyor.

[quote] [cite/t:@akdeniz:tchncs.de] sizi FluffyChat'e davet etti. 1.
FluffyChat kurun: https://fluffychat.im 2. Kaydolun veya giriş yapın
[[file:burada%20ben%20bir%20ekleme%20yapayım,%20matrix.org%20değil%20envs.net%20ya%20da%20tchncs.de][b]][/b] 3.
Davet bağlantısını açın:
https://matrix.to/#/[cite/t:@akdeniz:tchncs.de?client]=im.fluffychat
[/quote]

son olarak, unutmadan:

[b][i]matrix >>> signal >>> telegram >>> whatsapp[/i][/b]

iyi günler.

--------------

akruX | 2023-09-07 06:24:23 UTC | #2

[quote="akdeniz, post:1, topic:223"] matrix >>> signal >>> telegram >>>
whatsapp [/quote]

ben buna katılmıyorum telegram'ın bildiğim kadarıyla uctan uca
şifrelemesi yok ama whatsapp'ın var.

--------------

yusufipek | 2023-09-07 07:00:07 UTC | #3

Eline sağlık. Telegram Whatsapp'tan kullanışlılık olarak zaten iyi ama
uçtan uca şifreleme noktası tartışılır. Gerçi WhatsApp'ın da istemci
tarafı kapalı. Anahtarları üretirken sunucuya gönderip göndermediğini
veya mekanizmada arka kapı açmadıklarını doğrulamanın bir yolu var mı
bilmiyorum.

Aileyi ve arkadaşları dağıtık ağa geçirmek zor iş. 😄

--------------

Khanateyktech | 2023-09-07 07:24:09 UTC | #4

[quote="yusufipek, post:3, topic:223, full:true"] Aileyi ve arkadaşları
dağıtık ağa geçirmek zor iş. 😄 [/quote] İşte bu yüzden herkes Whatsapp
kullaniyor,cünkü yakınlarınız Whatsapp kullaniyorsa sizde Whatsapp
kullanmak zorunda kalıyorsunuz.

--------------

akdeniz | 2023-09-07 19:23:51 UTC | #5

Telegram'ın tek kusuru uçtan uca şifrelemeye sahip olmaması ki şifreleme
yapıp yapmadığına bile güvenemeyeceğimiz kapalı kaynak bir client'ın
telefonumuzda sürekli olarak çalışmasından iyidir. Telegram'ın çok güzel
bir uygulama olduğunu iddia edemem ama Whatsapp'ten kötü olduğunu iddia
etmek çok aşırıya kaçmak oluyor.

Uçtan uca şifreleme meselesine ayrıca yazıda değinmiştim:

#+begin_quote
belirli kesimlerce telegram'ın hakkı yeniyor diye düşünüyorum.
"telegram'da uçtan uca şifreleme varsayılan değil, telegram
kullanacağınıza whatsapp kullanın daha iyi" demenin saçma olduğu
kanaatindeyim. telegram'da uçtan uca şifrelemenin varsayılan olarak
gelmemesi bir eksi olsa da 'cambridge analytica' başta olmak üzere
sayısız mahremiyet skandalının faili konumundaki facebook tarafından
yürütülen bir uygulamadan bahsediyoruz. açıkçası facebook'un yaptığı
şifrelemeye de güvenmiyorum. ayrıca whatsapp, sunucusundan istemcisine
kadar kapalı kaynaklı. telegram en azından uygulamayı kapattığınızda
arkada aleyhinizde çalışmıyor, telegram kullanımınız haricinde metaveri
toplamıyor.

telegram'ı mesajlaşma fasilitesi de olan bir sosyal ağ olarak
düşünebiliriz. neticede internette neredeyse hiçbir mesaj şifrelenmez,
şu an yazıyor olduğum bu yazı gibi. bu yüzden ne yaptığınızın
bilincindeyseniz whatsapp'ı silip telegram kullanmakta bir beis
görmüyorum.

telegram >>> whatsapp

#+end_quote

--------------

Efe | 2023-09-07 20:03:23 UTC | #6

Ah! Kullanmasalar, ah!

--------------

MuhammedBilgtkn | 2023-09-08 19:22:59 UTC | #7

Matrix daha çok Discord'a alternatif bir uygulama, WhatsApp'e tam bir
alternatif atanıyorsa kesinlikle Signal olmalı. Başarılı yazı tebrik
ederim.

--------------

akdeniz | 2023-09-08 19:45:11 UTC | #9

makyajlanması discord şeklinde diye discord alternatifi denip
geçilmemeli. ayrıca kayıt için telefon numarası isteyen mesajlaşma
yazılımlarına karşıyım. eğer whatsapp'e alternatif olması için
whatsapp'e bu şekilde "benzemesi" gerekseydi şu anda bir alternatif
arayışı içinde olmazdım.

kozmetiğe fazla aldanmamak gerek. aslında space'ler bile discord'un
sunucu sistemini tam olarak karşılamıyor. space'ler birden fazla çoklu
sohbet odasının listelenmiş hâlinden başka bir şey değil. yusuf ipek'in
matrix'i discord alternatifi şeklinde tanıtması da biraz şanssız bir
tesadüftü.

matrix bir mesajlaşma protokolüdür ve bir mesajlaşma protokolünün
yapması gerekenleri yapar, discord gibi oyun oynarken sesli konuşma
imkanlarına ya da discord'un yeni pazarlama stratejisinde olduğu gibi
sunucuların oluşturduğu sosyal ortamlara kanalize olmaz. discord'un
bunlarla uğraşırken süs niyetine verdiği şifresiz direkt mesajlaşma
özelliğinin karşısında matrix, whatsapp'in de yaptığının ötesinde
güvenilir bir uçtan uca şifreleme sunar. velhasılıkelam, discord her şey
olmaya çalışan hafifmeşrep bir uygulama parçasıyken matrix babalar gibi
bir mesajlaşma çözümüdür. hakkını yemeyelim. ^_^///

--------------

teq | 2023-09-08 19:56:46 UTC | #10

Telefon rehberimin %96 sı WhatsApp kullanıyor. Bunu değiştirmek için
uğraştım ama insanların alışkanlıklarını değiştirmek çok zor.

--------------

akdeniz | 2023-09-08 20:14:25 UTC | #12

ben whatsapp'i kaldırdım. insanların alışkanlıkları her şeye rağmen
değişmiyor, çok yakın arkadaşlarım bile olsa kullandığım uygulamayı
whatsapp'in yanına yüklemeyip bana arayarak ulaşanlar oldu. */ama
yükleyenler de oldu./* zaten herkesin alışkanlıklarını değiştirmemize
gerek yok. kullanıcı olarak yapabildiğimizi yapmamız yeterli. insanlara
özgür yazılımın neden iyi olduğunu anlatmak ve özgür yazılımları
önermek. bu şekilde damlaya damlaya göl olacaktır.

enseyi karartma. dijital özgürlük bir kişilik biçimidir, bir
karakterdir. üzerimizde gururla taşıdığımız sürece başka insanlar da
bundan etkilenir, az ya da çok. en kötü ihtimalle haberleri olur, en iyi
ihtimalle bizim kadar hassasiyet gösteren bir kişi daha kazanmış oluruz.

--------------

Boranity | 2023-09-08 20:17:47 UTC | #13

En iyisi bu arada Whatsapp'ı kaldırmak istemeyenler Matrix ile Whatsapp
Bridge kurabilir tavsiye ederim. Mautrix projesi bu iş için uygun başka
platformlar içinde bridgeleri var.
https://docs.mau.fi/bridges/go/whatsapp/index.html

--------------

teq | 2023-09-08 20:24:27 UTC | #14

İngiltere'de insanların %77 si gizliliklerini korumak istiyor, ama aynı
İngiltere'de E2E için arka kapı konulmasına pek tepki yok. Bu bence o
kadar da önemsemediklerini gösteriyor.

Kaynak : [[https://proton.me/reports/privacy-uk2023][Proton AG]]

--------------

akdeniz | 2023-09-08 22:12:32 UTC | #15

insanlardan bi beklentim yok ki. insanların ne mal olduğunu biliyorum.
insanlara dair gerçeklerle barışmadan toplumsal bir değişim yaratılamaz
zaten. bunlar "kitle yönetimi" dedikleri zımbırtı. insanları
gizliliklerini koruduklarına inandırarak tepkiyi azaltma çabası. aynı
şey çevrecilikte de var. plastiğin geri dönüştürüldüğüne inanan bir sürü
insan çevreci reflekslerini bıraktı ve tonlarca plastiğin yakılarak
atmosfere verilmesinden haberdar bile olmadı. insanlar olarak bu tür
manipülasyonlara açığız.

eğer insanlar gizliliklerini korumayı gerçekten isteseydi ben "olmuşu
oldurmak" için bu kadar çabalıyor olmazdım. peki sen? sen eğer bu
mesajında sorun addettiğin şey ortadan kalksaydı, yani insanlar
gizliliklerini korumayı gerçekten isteselerdi, "olmuşu oldurmak" için
çabalamaya dair motivasyona sahip olur muydun? yoksa bu mesajı yazmanın
tek sebebi umursadığın bir konuya dair umutsuzluğunu bir çözüm önerisi
sunmaksızın millete bulaştırmak mı?

insanların ne kadar akıllı, zeki, duyarlı, bilinçli vesaire olduğuyla
ilgilenmiyorum. dolayısıyla paylaştığın haber umurumda bile olmadı. bir
çözüm önerisiyle gelmediğin sürece de asla umurumda olmayacak.

iyi geceler.

--------------

melih_tanir | 2023-09-10 10:55:00 UTC | #16

Katılıyorum. Telegram ve WhatsApp'ı her ne kadar gereklilikden dolayı
kullansam da bu onların suçsuz olduğu anlamına gelmez. Keşke
alternatifleri daha yaygın hale gelse de geçiş yapabilsem.

--------------

akdeniz | 2023-09-10 12:11:09 UTC | #17

her şeye rağmen geçiş yaparak, bu mümkün değilse de kullandığımız
mesajlaşma uygulamalarının yanına yükleyerek alternatiflerin
yaygınlıklarını arttırabiliriz. ^_^

--------------

melih_tanir | 2023-09-10 12:17:32 UTC | #18

Geçiş yapmaktan kastım yüklemek değil. Yüklüler zaten ama sorun hem
kimseyi buna itememem. Hem de çevremin sadece WhatsApp Telegram gibi
platformları kullanması. Onlarda aslında hak veriyorum. Sırf bana mesaj
atmak için yüklemek istemiyorlar. Diyecek bir şey yok. Zorla yükletip
oradan konuşamam. Eninde sonunda el mahkum. Kullanmak zorunda kalıyorum.

--------------

akdeniz | 2023-09-10 12:21:41 UTC | #19

benim de geçiş yapmaktan kastım yüklemek değil. mesela ben sadece
yüklemekle kalmadım, geçiş yaptım. doğru olduğuna inandığım mesajlaşma
yolunu(matrix) kullanmaya başladım ve bununla da kalmayıp whatsapp ve
telegram'ı sildim. artık insanlara "benimle konuşmak istiyorsanız bu
uygulamayı yükleyin" diyorum. kimseyi zorlamadığım için de vicdanım
rahat. yüklemek istemeyen arayarak yahut SMS ile ulaşıyor sonuç olarak
: )

--------------

melih_tanir | 2023-09-10 12:33:57 UTC | #20

Yani dediğiniz doğru ama benim tam olarak geçmeme engel olan şey iş
odaklı mesajlaşmalar. Yoksa normal kullanıcıyı zaten itmek kolay.
Zamanında Discorda gelin demiştim zarzor ikna edip birçok arkadaşımı
Discord kullanmaya ikna etmiştim. Aynı şekilde şimdi ise Mastodon. Ama
iş resmiyete gelince hiçbir kurumdaki çalışana WhatsApp yok diyemiyorum.
Bir kere sildim aynı sizin dediğiniz hesap geri döndürdüler. A kişiye
mesaj atmam gerek bir iş için. Normalden ya otomatik operatöre ya da
teknik desteğe düşüyor. WhatsApp bu durumlarda zorunlu oluyor. Sildikten
2 gün sonra yükledim geri istemeyerek olsa da. Ama dediğiniz en doğrusu
uzun zamandır düzgün bir düzene geçip tamamen bu platformlardan
kurtulmayı da planlıyorum zaten. Zamanı tutturabilirsem de ilk fırsatta
geçip bunu nasıl yaptığım hakkında bir rehber de yaparım. Çünkü nereye
baksam yıllar öncesinden kalıntılar var. Haliyle tüm verileri bulup
ondan sonra bu işe kalkışmak en iyisi.

--------------

d0x | 2023-09-10 12:34:39 UTC | #21

Arkadaşım ben bütün ailemi xmppye geçirdim!

--------------

basaransemih | 2023-09-10 13:11:47 UTC | #23

[quote="akdeniz, post:1, topic:223"] */benim uzun zaman önce kendi
sayfam için yazdığım bir yazıydı. şu anda bir tartışma başlatması
ümidiyle paylaşıyorum. her şeyi bilen adam edasıyla yazmış olmama
aldırış etmeyin, farklı fikirlere açığım. saygılar sevgiler <3/*

+++ [/quote]

Hocam mesele şu ki o kadar grup varki hepsinin telegrama signale veya
..ya geçmesi imkansız yani zaten çoğu kişi mecburi WhatsApp kullaniyor

--------------

Sucuk | 2023-09-10 13:24:22 UTC | #24

Hocam yaklaşık 1,5 ay önce zor bir göreve başladım; *ailemi ve
arkadaşlarımı WA'dan Signal'e geçirmeye çalışıyorum.* Ama şu ana kadar
sadece annem geçti o da benimle konuşmak için :sweat_smile:. Diğer
kişileri geçirmek de biraz zaman alacağa benziyor. Ama bir kere başladık
işe, *pes etmek yok!*

Telegram'da normal olarak E2EE olmadığı için onu eledim zaten. XMPP ve
Matrix gibi platformlara hiç alışık değilim ve kendi sunucumu kurmam
gerekir büyük ihtimalle ki bende onun için deneyim ve para yok
:smiling_face_with_tear:.

Not: Okul, iş vb. gruplarını geçirmek zaten neredeyse imkansız. O yüzden
mecbur kullanacağız öyle ya da böyle :smiling_face_with_tear:.

--------------

basaransemih | 2023-09-10 13:27:10 UTC | #25

[quote="d0x, post:21, topic:223, full:true"] Arkadaşım ben bütün ailemi
xmppye geçirdim! [/quote]

Hocam ya arkadaşınız yok yada arkadaşlarınız sizi çok seviyor...

--------------

d0x | 2023-09-10 13:28:17 UTC | #26

yok zaten olsa parabola gnu/linux-libre kullanır mıydım arkadaşım!

--------------

Boranity | 2023-09-10 19:10:43 UTC | #27

Arkadaşlar aileniz Whatsapp'tan başka bir platforma geçmiyorsa siz
Matrix ile Whatsapp köprüsü kurun en azından kendiniz için :smiley: .

--------------

EminAZE | 2023-09-10 19:25:00 UTC | #28

bence en mantıklısı bu.

--------------

eayavas | 2023-09-10 19:26:04 UTC | #29

WhatsApp'ı kullanmayı bırakmayı düşünüyordum bir zamanlar. Tabi altından
çok sular aktı, geçen gece bir baktım Instagram kuruyorum. Neden böyle
oldu ki? Bilinmez.

--------------

akdeniz | 2023-09-10 20:38:53 UTC | #30

ben özgür yazılım felsefesinden taviz veriyorsam genelde kızlar için
veriyorum :smiling_face_with_tear:

--------------

kayra150 | 2023-09-14 09:31:57 UTC | #31

Bırakmak isteriz ama yaygın olduğu için bırakamayız. İşte iş grubun
olur, iş arkadaşların ve patronlarınla hem sohbet hem iş materyalleri
paylaşılır. Okul grubun olur veli grubu, öğrenci grubu, ödev grubu...
bir sürü grup. Bir tane oyun oynarsın onda klan, birlik gibi topluluk
olur onun WhatsApp grubu olur. Bir kursa mursa başlarsın grup kurulur ki
o grup Whatsapp grubudur.

E hadi bırak şimdi bırakabilirsen. Whatsapp her yeri ele geçirmiş
durumda. Telegram yine bir tık yayılmayı başardı tebrik ediyorum. Ancak
diğer uygulamaların akbeti ülkemizde içler acısı durumda. Whatsapp ben
de sevmiyorum ama mecbur kullanıyorum. Signal, Delta chat, Session, Wire
falan bir ara hevesle kurup hesap açtım ama aylarca öyle atıl bir
şekilde durdu. En sonunda silmek zorunda kaldım.

Bu whatsapp'ı bırakma düşüncesi kağıt üstünde çok mantıklı ve gerekli
bir şey ama özellikle ülkemizde pratikte imkansıza yakın bir şey
maalesef. Whatsapp kullanmayanı dövüyorlar resmen. Çoğu zaman mecaz
anlamda tabi.

--------------

akdeniz | 2023-09-14 10:02:18 UTC | #32

öyle maalesef. ben gözü karartanlardanım. ha tabii silmeden önceki
korkum olan bir şeyleri kaçırma korkusu gereksizmiş onu anladım, hiçbir
şeyi kaçırmıyorsun aslında. bazı şeyler biraz zor halloluyor ama yine
halloluyor. benim için bir tek yeni kişilerle tanışma mevzusu problem.
yeni tanıştığım kişiyle iletişimde kalabilmek için ya whatsapp ya da
instagram kullanmak zorundayım. ben de tercihimi instagram'dan yana
kullandım çünkü instagram adresimi kime verebileceğimi ve instagram'ı ne
kadar/ne zaman kullanacağımı seçebiliyorum. whatsapp kimseye sormadan
herkesi birbirine bağladığı için yüklediğim anda bütün ilişkilerimi
kontrolü altına alabiliyor, bu bağlamda özgürlüğüme çok daha büyük bir
tehdit whatsapp.

--------------

morgan | 2023-09-14 19:01:15 UTC | #33

Çok güzel bir yazı olmuş. Gayet açıklayıcı ve bilgilendirici bir yazı
olmuş.

Geçiş yapmak ve herkesi bilgilendirmek çok önemli. Bilinçli bir
teknoloji kullanıcısı olarak ve mahremiyetimize önem veren uygulamalar
kullanarak devam etmeliyiz ancak bu pratikte pek mümkün olmuyor. Çoğu
zaman son kullanıcı yine kolaylık ve çoğunluğa bakıyor. Bu tür
uygulamarı da çoğunluk kullandığı için bilinçli kullanıcılar da bu tür
uygulamalar kullanmak zorunda kalıyor.

--------------

ypisad | 2023-09-14 19:46:02 UTC | #34

session yok mu hocam

--------------

akdeniz | 2023-09-14 19:59:29 UTC | #35

session ile ben ve en az benim kadar enthusiast arkadaşım bile doğru
düzgün konuşamıyoruz maalesef. zaten session'ın son kullanıcıyı
hedeflemediği, tercih ettiği ID ile bağlanma şeklinden belli. kimseyi bu
yönteme alıştıramazsın. ayrıca bütün bunlar olmasa bile federasyon(xmpp,
matrix) her zaman daha özgürdür.

--------------

BruhMan | 2023-10-11 07:47:32 UTC | #36

Matrix synapse'nin fazla kaynak tüketmesinin nedeni python ile
yazılması. Synapse yerine
[[https://github.com/matrix-org/dendrite][Dendrite]] adında, golang
dilini kullanarak yeni bir sunucu yazıyorlar. Bu, performansı ciddi
ölçüde arttıracak ve sunuculardaki yükü hafifletecektir.

--------------

pinguftw | 2023-10-14 00:33:50 UTC | #37

Çok açıklayıcı ve güzel bir yazı olmuş elinize sağlık.

--------------
