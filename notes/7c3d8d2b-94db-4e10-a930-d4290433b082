:PROPERTIES:
:ID:       7c3d8d2b-94db-4e10-a930-d4290433b082
:END:
Woa | 2023-09-13 17:58:02 UTC | #1

* Giriş
:PROPERTIES:
:CUSTOM_ID: giriş
:END:
Öncelikle Google, Facebook, Instagram, vb. gibi sosyal medya
mecralarının hayatlara ne denli girdiğini anlatmaya gerek yok.
Aranızda** [[https://www.youtube.com/watch?v=AjHSRfo-W6g][*"Google (veya
Facebook) beni izleyip ne yapacak?"*]] **diyenleri görebiliyorum. Onlar
hep vardı ve var olmaya devam edecekler. Belki bilmediklerinden öyle
düşünüyorlar ve doğal olarak durumdan habersizler veya gerçekten de
kişisel bilgilerinin üçüncü parti firmalar (reklam şirketleri, anket
şirketleri, teknoloji firmaları, vs.) ile veya hükümetlerle
paylaşılmasından rahatsız olmuyorlar ya da bunların hiçbiri.

Aslına bakarsanız tüm sosyal medya mecralarına ilk kayıt olurken zorunlu
olarak işaretlendirilen Gizlilik Politikası'nda gelecekte sizin
hesabınız üzerinden yapabilecekleri şeyler hakkında küçük (bazen açık
açık yazarlar) de olsa bir ipucu vermektedirler. Kullanıcıların %97'i bu
gizlilik politikasını okumamaktadır. Okuyanlar da okudukları halde
enteresan bir şekilde kayıt olurlar.

** INSTAGRAM
:PROPERTIES:
:CUSTOM_ID: instagram
:END:
Yakın bir zamanda Instagram'ın IOS 14 kullanıcıları üzerinde izinsiz
kameralarını kullanması büyük yankı uyandırdı.**
[[https://www.dailymail.co.uk/femail/article-9099609/Is-Instagram-SPYING-Man-reveals-ad-showed-bedroom-exactly-like-discussed-d-cor.html][*Daily
Mail'e*]] **konuşan bir arkadaş yaşadığı olayı anlatıyor. Siz de yakın
zamanda ortaya çıkan bu konu ile ilgili olan haberleri okumak isterseniz
kullanmış olduğunuz arama motorunuza instagram spying yazmanız
yeterlidir. Çokça haber ve makale göreceksiniz.

Yine yakın bir zamanda Entrepreneur'da yayınlanan bir yazıda Madonna,
Instagram'ın güncellenen Gizlilik Politikası ile birlikte insanları
izlediğine dair bir paylaşım yaptı.

Instagram ve diğer sosyal medya servisleri yapay zeka kullanarak
paylaşılan resimleri, hashtag'leri, konum bilgilerini, etiketlenen
arkadaşları analiz ederek kendi içerisinde bir sisteme aktarır. Mesela
masanın üstünde duran bir bardak kahve düşünün ve yanında da kahvenin
markası yazan kutusunu düşünün. Instagram'ın ve diğer birçok sosyal
medya servislerinin kullandığı bu yapay zeka masanın üzerindeki kahve
kutusunu algılıyor, marka ismini alıyor ve paylaşan kişi ile birlikte
veri tabanına kaydediyor. Paylaşılan her bir resim bu şekilde analiz
edilip toplanıyor ve reklam hizmetleri için kullanılıyor. Bazen
Instagram içerisinde aradığınız bir şeye yakın bir ürünü çok sonra veya
yakın bir zamanda başka bir şeyi ararken görebilirsiniz.

** FACEBOOK
:PROPERTIES:
:CUSTOM_ID: facebook
:END:
Facebook'un en büyük skandallarından biri olan**
[[https://tr.wikipedia.org/wiki/Cambridge_Analytica][*Cambridge
Analytica*]] **olayını hepiniz duymuşsunuzdur. Duymamış olanlarınız için
aşağıya sırasıyla linkler ve bir adet film bırakacağım.

- [[https://en.wikipedia.org/wiki/Facebook%E2%80%93Cambridge_Analytica_data_scandal][*Facebook-Cambridge
  Analytica Skandalı Wikipedia Sayfası*]]

- [[https://www.hdfilmcehennemi.life/the-great-hack-izle-hdf-hdf-4/][*Facebook-Cambridge
  Analytica Skandalını Konu Alan Film*]]

- [[https://www.trtworld.com/magazine/a-recent-history-of-facebook-scandals-26157][*TRT
  World'de Yayınlanan Geçmiş Facebook Skandalları Dizisi*]]

- [[https://www.wired.com/story/facebook-scandals-2018/][*Wired.com'da
  yayınlanan 2018 yılındaki Facebook Skandalları*]]

Bunlar gibi daha birçok Facebook skandalını arama motorunuzu kullanarak
bulabilir ve bilgi edinebilirsiniz.

Bununla beraber Facebook da Apple, Google, Hotmail, Yahoo, Skype,
vs. gibi**
[[https://en.wikipedia.org/wiki/PRISM_(surveillance_program)][*PRISM*]]*,*
[[https://en.wikipedia.org/wiki/XKeyscore][*XKeyscore*]]*,*
[[https://en.wikipedia.org/wiki/MUSCULAR_(surveillance_program)][*MUSCULAR*]]
*ve* [[https://en.wikipedia.org/wiki/Tempora][*Tempora'nın*]] **bir
üyesi. Nedir bunlar?

#+begin_quote
PRISM; Amerika'da NSA tarafından geliştirilen, amacı dünyadaki Amerikan
şirketlerinden (diğer ülkelerle de anlaşmalar yapıldı) elde ettiği
bilgileri insanları fişlemek (ve daha başka neler neler) için kullanan
sistemin kod adı. Wikipedia sayfasını satır satır detaylı bir şekilde
okursanız daha iyi anlayacaksınız.

#+end_quote

Bilinen PRISM üyelerinden bahsedecek olursak: Gmail, Facebook, Microsoft
(Hotmail, vs.), Skype, AOL, Apple (evet yanlış duymadınız bildiğimiz
iPhone'un geliştiricisi olan Apple), Paltalk, Youtube. Bunlar
[[https://en.wikipedia.org/wiki/Edward_Snowden][*Edward Snowden*]]
tarafından sızdırılan PRISM
[[https://en.wikipedia.org/wiki/PRISM_(surveillance_program)#The_slides][*slaytlarından*]]
alınan firma isimleri. Aradan sekiz (8) yıl geçmiş ve bunlara daha
hangileri eklenmiştir siz düşünün. Slaytlardan bahsedecek olursak;

- [[https://en.wikipedia.org/wiki/PRISM_(surveillance_program)#/media/File:Prism_slide_2.jpg][*Sistemin
  çalışma mantığı*]]

- [[https://en.wikipedia.org/wiki/PRISM_(surveillance_program)#/media/File:PRISM_Collection_Details.jpg][*Toplanan
  Bilgiler ve Firmalar*]]

- [[https://en.wikipedia.org/wiki/PRISM_(surveillance_program)#/media/File:Prism_slide_5.jpg][*Toplananların
  Tarih ve Firmalara Göre Dağılımı*]]

- [[https://en.wikipedia.org/wiki/PRISM_(surveillance_program)#/media/File:Prism-slide-6.jpg][*PRISM
  Görev Süreci*]]

- [[https://en.wikipedia.org/wiki/PRISM_(surveillance_program)#/media/File:Prism-slide-7.jpg][*Toplananların
  Akışı*]]

Edward Snowden'ın NSA hakkında yayınladığı bilgilerin konu alındığı
[[https://en.wikipedia.org/wiki/Citizenfour][*Citizenfour*]] adındaki
[[https://www.hdfilmcehennemi.life/hd-citizenfour-izle-5/][*belgeseli*]]

#+begin_quote
XKeyscore (XKS); Yine Amerika'da NSA tarafından geliştirilen ve diğer
gizli servislerle paylaşılan küresel iletişimi analiz etmeye ve izlemeye
yarayan gizli bilgisayar sisteminin ismi. Alman uyruklu yayın yapan
[[https://en.wikipedia.org/wiki/Norddeutscher_Rundfunk][*Norddeutscher
Rundfunk*]] bir TV programında Edward Snowden'a "XKeyscore'u
kullansaydın neler yapardın?" diye sorunca Snowden: "E-posta hesabını
(Gmail, Hotmail, AOL mail) bildiğin herkesin e-postalarını
okuyabilirsin." Bü cümlenin yer aldığı röportaj detaylarına
[[https://web.archive.org/web/20140128224439/http://www.ndr.de/ratgeber/netzwelt/snowden277_page-3.html][*buradan*]]
ulaşabilirsiniz. Ayrıca röportajın diğer sayfalarına da en alttaki sayfa
rakamlarından ulaşabilirsiniz.

#+end_quote

#+begin_quote
MUSCULAR; Bu gözetleme programı ise GCHQ (Government Communications
Headquarter) ve Amerika'da bulunan NSA tarafından kullanılıyor. PRISM'in
aksine daha farklı bir çalışma sistemi olan MUSCULAR'ın operasyon
detaylarına
[[https://en.wikipedia.org/wiki/MUSCULAR_(surveillance_program)#Operational_details][*buradan*]]
ulaşabilirsiniz.

#+end_quote

#+begin_quote
Tempora; İngiliz hükümeti tarafından kullanılan bu program ise fiber
ağlara yönelik kullanılıyor. NSA daha önce de fiber ağları dinlemişti
(tap). Fiber tap konusunun tanımına
[[https://en.wikipedia.org/wiki/Fiber_tapping][*buradan*]]
ulaşabilirsiniz. Ayrıca NSA fiber-optic tapping konusuna da
[[https://en.wikipedia.org/wiki/NSA_fiber-optic_tapping][*buradan*]]
ulaşıp bilgi edinebilirsiniz.

#+end_quote

Yurt dışında bu programlar mevcut ama ülkemizde de çeşitli şeyler
uygulanmakta ve bunlar basına hiç yansımamakta. Birkaçını anlatmaya
çalışacağım.

Ülkemizde [[https://en.wikipedia.org/wiki/Deep_packet_inspection][*DPI
(Deep Packet Inspection)*]] denen bir teknoloji/ürün kullanılıyor ve
bunların sayesinde de birçok işlem yapılabiliyor. Çok fazla detaya
girmeden ülkemizde uygulanan kötü trafik (bad traffic) uygulamasını
eskiden bulduğum bir PoC (bir şeyin olabilirliğini ispat etmek için
yapılan eylem) ile size göstermeye çalışacağım. Sandvine firmasına ait
PocketLogic cihazları ile zararlı dosya yüklendiğine dair bir takım
iddialar var. İlgili rapora
[[https://citizenlab.ca/2018/03/bad-traffic-sandvines-packetlogic-devices-deploy-government-spyware-turkey-syria/][*bu
linkten*]] ulaşabilirsiniz. Rapor biraz uzun onun için dikkatli bir
şekilde okuyun.

Ayrıca Forbes'te yayınlanan başka bir
[[https://www.forbes.com/sites/thomasbrewster/2016/10/25/procera-francisco-partners-turkey-surveillance-erdogan/?sh=1dd94cb74434][*makale*]]
daha.

Geçmiş zaman, [[https://en.wikipedia.org/wiki/Hacking_Team][*Hacking
Team*]] adındaki İtalyan yazılım firması ülkelerin gizli servislerine,
emniyet ve askeri birliklerine casus yazılım satışı yapıyordu. Sonra bu
firma hacklendi ve 400GB'tan fazla veri (e-postalar, yazılımlar, vs.)
2015 yılında internete düştü. Ben de merak edip bakmıştım. Bir de ne
göreyim casus yazılım satın alan ülkeler arasında Türkiye de var. Bu
olay medyaya yansımadı. Medya dediğim büyük televizyonların hiçbirine
çıkmadı. Büyükbaş gazetelere çıkmadı. Sadece birkaç internet gazetesine
(Türk olarak) çıktı o kadar. İşte kaynaklar:

- [[https://www.evrensel.net/yazi/74441/hacking-team-dosyalarinda-turkiye][*Evrensel.net*]]

- [[https://eksisozluk.com/hacking-team--3577551][*ekşi*]]

- [[https://webrazzi.com/2015/07/06/casus-yazilim-saglayicisi-hacking-team-hacklendi/][*Webrazzi*]]

- [[https://www.haberts.com/gundem/hacking-team-turkey-den-600-bin-dolar-aldi-h36458.html][*Haberts*]]

- [[https://theintercept.com/2015/07/07/leaked-documents-confirm-hacking-team-sells-spyware-repressive-countries/][*The
  Intercept (Edward Snowden'ın da ekibinde olduğu gazete)*]]

Ne isterdim biliyor musunuz? Yetkililerden (Türk makamlarından) birinin
çıkıp biz bunu satın aldık ama bunun için veya şunun için demesini
beklerdim. Böyle bir yazılım satın alınıyorsa PRISM gibi bir sistemin
ülkemizde de olma ihtimali çok yüksek. Endişelenmeli miyiz? Bence
endişelenmeliyiz çünkü e-devlet üzerinden PDF dosyaları indiriyoruz ve
çeşitli formlar indiriyoruz onları dolduruyoruz. O ofis dokümanlarına
bir zararlı gömülü mü geliyor onu bilmiyoruz.

** GOOGLE
:PROPERTIES:
:CUSTOM_ID: google
:END:
Konumuzun açılış amacı olan Google ile devam ediyoruz. Google da
PRISM'in baş üyelerinden biridir. Google üye ise bununla birlikte Gmail,
Google Docs, Youtube ve diğer Google'a bağlı uygulamalar da geliyor.
Bizi asıl ilgilendiren ise Google Play ve Servisleri. Google Play
Servisleri ihtiyacı olmadığı halde varsayılan olarak bir sürü kritik
izne sahip ve bunlar varsayılan olarak açık olarak gelmektedir. Bunları
[[https://www.reddit.com/r/Android/comments/7sjp3u/psa_you_can_disable_the_permissions_of_google/][*bu
arkadaş gibi*]] kapatabilirsiniz. Google Play Servisleri izinlerine
takılan
[[https://www.reddit.com/r/privacy/comments/9hyvgj/here_are_all_the_permissions_google_play_services/][*başka
bir arkadaş*]] daha. /Not:/ PRISM'i hatırlayarak sadece izinleri devre
dışı bırakmanın ne kadar yeterli olduğu kararını size bırakıyorum ve iki
arkadaşın paylaştığı konudaki tüm yorumları okumanızı rica ediyorum
çünkü bakış açınızı gerçekten değiştirecektir.

Google'ın bizi izlediği konusuna değinen bir başka arkadaşın makalesine
[[https://www.optimise-u.co.uk/does-google-spy/][*buradan*]]
ulaşabilirsiniz. Varsayılan olarak Google ürünleri üzerinde
gerçekleştirdiğiniz tüm işlemler, aramalar, YouTube izlemeler,
vs. Google hesabınıza kaydediliyor. Bunu Aktivitelerim (My Activities)
sayfasından her bir ürün için devre dışı bırakabiliyorsunuz "ama" NSA
denen kurum sizce bunlar devre dışı bırakıldığında bile kayıt tutmayı
bırakacak mı? Bu kadar kolay olsaydı NSA gibi bir kurum o slaytları
hazırlar mıydı veya Edward Snowden bunun uğruna ülkesinden kaçıp
Moskova'ya sığınır mıydı?

Chrome'dan Firefox'a geçişini anlatan bir
[[https://www.washingtonpost.com/technology/2019/06/21/google-chrome-has-become-surveillance-software-its-time-switch/][*başka
arkadaş*]] daha. Bu arada Chrome gizlilik düşmanı bir tarayıcıdr ki VPN
kullandığınızda IP'nizi açığa çıkartacak WebRTC
[[https://www.privacytools.io/browsers/#webrtc][*zaafiyetine*]] sahip.
Eklenti yükleyerek bile %100 kapatılamıyor. Ama Firefox'da veya Tor
Browser'da böyle birşey yok.

Google ürünlerini neden kullanmamanız gerektiğini anlatan daha onlarca
yüzlerce makaleye arama motorunuzu kullanarak ulaşabilirsiniz. Ben
sadece aklınızda fikir oluşması ve nereden başlarım diye merak edenlere
bir yol çizmek istedim, gerisi sizde.

PRISM, XKeyscore ve Tempora'ya karşı savaş açan, PRISM'in üyelerinden
kurtulup yerlerine daha güvenilir uygulamalar/ürünlerinizi kullanmayı
aşılayan [[https://prism-break.org/en/][*prism-break*]] web sitesini
sizlerle paylaşıyorum ve birkaç uygulamayı örnekleyerek anlatmaya
çalışacağım.

Siteye girdiğinizde sağ tarafta platformlar listesini göreceksiniz.
Buradan [[https://prism-break.org/en/categories/android][*Android*]],
[[https://prism-break.org/en/categories/ios][*IOS*]],
[[https://prism-break.org/en/categories/bsd][*BSD*]],
[[https://prism-break.org/en/categories/gnu-linux][*GNU/Linux*]],
[[https://prism-break.org/en/categories/macos][*macOS*]],
[[https://prism-break.org/en/categories/windows][*Windows*]],
[[https://prism-break.org/en/categories/routers][*Routers*]] ve
[[https://prism-break.org/en/categories/servers][*Servers*]] bölümlerini
seçerek ilgili platformlarda hangi ürünleri kullanmanız ve kullanmamanız
gerektiğini göreceksiniz.

*** Android
:PROPERTIES:
:CUSTOM_ID: android
:END:
[[https://prism-break.org/en/categories/android][*Android*]] ile
başlayalım. Bütün başlıkları tek tek açıklamayacağım. Öne çıkan
başlıkları anlatmaya çalışacağım. Tüm başlıklar hakkında yine
sorularınız olursa cevaplamaya çalışırım.

[[https://prism-break.org/en/subcategories/android-anonymizing-networks][*Anonymizing
Networks*]] bölümünde anonimleşme araçlarını göreceksiniz. I2P, okuduğum
ve gördüğüm kadarıyla Tor kadar stabil olmayan ve yine de buna rağmen iş
gören bir teknoloji olduğu söyleniyor ama ben yine oyumu Tor'dan yana
kullanacağım. I2P hakkında pek bir bilgim yok fakat Orbot (veya Tor)
hakkında karşılaştığınız sorunlara veya sorularınıza çözüm üretmeye
çalışırım. Sormanız yeterli.
[[https://guardianproject.info/apps/orbot/][*Orbot*]]; Guardian Project
[[https://guardianproject.info/team/][*ekibinden*]]
[[https://twitter.com/n8fr8][*Nathan Freitas'ın*]] ekip liderliğinde
bulunduğu [[https://www.torproject.org/][*Tor*]] ile güçlendirilmiş bir
proxy uygulamasıdır. Aynı zamanda VPN özelliği de vardır fakat UDP
desteklemez. Yani Whatsapp veya Signal gibi uygulamalarda mesaj
gönderebilirsiniz ama görüntülü veya sesli arama gerçekleştiremezsiniz.

[[https://prism-break.org/en/subcategories/android-app-store][*App
Store*]] bölümünde kullanmamanız gereken (Avoid) ürünlerin Amazon
Appstore ve Google Play olduğu gösteriliyor. F-Droid ise kullanmanız
gereken ve tavsiye edilen uygulamadır. Bununla beraber
[[https://auroraoss.com/downloads.php][*Aurora Store*]] adında açık
kaynak kodlu, Play Store alternatifi ve hiçbir ek servis (Google Play
Services gibi) gerektirmeden, Google hesabı gerektirmeden çalışan ve tüm
uygulamalara erişebildiğiniz olağanüstü bir market uygulaması. Yıllardır
Google ürünlerini komple kaldırıp bunu kullanmışımdır ve hiçbir problem
yaşamadım. Aksine arka planda çalışan bir dünya Google servisi yok ve bu
da RAM ve batarya tüketimine aşırı derecede etki ediyor. Kesinlikle
tavsiye ederim. Aurora Store hakkında sorularınız olursa cevaplamaya
çalışırım.

[[https://prism-break.org/en/subcategories/android-dns][*DNS*]]
bölümünde ise Google Public DNS ve OpenDNS kullanmamanız ve bunun yerine
[[https://www.nsupdate.info/][*nsupdate.info*]] kullanmanız gerektiği
söyleniyor. Bununla beraber [[https://www.dnscrypt.org/][*dnscrypt*]]
kullanmanızı da tavsiye ederim. dnscrypt hakkında sorulan açık haldeki
sorulara
[[https://github.com/DNSCrypt/dnscrypt-proxy/issues][*buradan*]]
ulaşabilirsiniz. Ayrıca çözüme kavuşturulmuş ve kapatılmış sorulara da
[[https://github.com/DNSCrypt/dnscrypt-proxy/issues?q=is%3Aissue+is%3Aclosed][*buradan*]]
ulaşabilirsiniz.

[[https://prism-break.org/en/subcategories/android-email][*E-mail*]]
bölümümüz bizim için çok önemli çünkü e-posta hayatımızın bir parçası.
Bu bölümde Gmail, Microsoft Outlook, Yahoo Mail ve Yandex Mail
kullanmamamız ve bunların yerine [[https://riseup.net/en][*Riseup*]] ve
[[https://kolabnow.com/][*Kolab Now*]] kullanmamız gerektiğini söylüyor.
Ayrıca e-mail client olarak da [[https://github.com/k9mail/k-9][*K-9
Mail Client*]] kullanmanızı tavsiye ederim. Riseup'ın sunduğu
servislerin tümü ücretsiz ve hiçbir bağlantı kaydı (log) tutmayan bir
[[https://riseup.net/en/about-us][*Gizlilik Politikası*]] (açılan
sayfada sol kısımda tüm bilgilendirme sayfaları mevcuttur) vardır.
Riseup, aktivistlerin ve gazetecelerin çoğunlukla kullandığı bağımsız,
dünyanın her yerinden gönüllü kişilerin kurduğu ve bağışlarla ayakta
duran bir servistir. Her yılın Şubat 1, Mayıs 1, Ağustos 1 ve Kasım
1'inde yenilenen [[https://riseup.net/en/canary][*Canary'si*]] vardır.
Ve bu Canary kendileri tarafından oluşturulan PGP anahtarı ile imzalanır
ve kullanıcılar bu tarihlerde ilgili dosyayı indirirler ve GPG yardımı
ile imzalanan dosyanın gerçekten Riseup tarafından mı imzalandığını
kontrol ederler. Riseup'a kaydolmak için bir davetiye koduna ihtiyacınız
var. Bunu yapmalarının nedeni ise servislerinin spam, virüs gönderme
(ransomware gibi), tehdit/taciz ve bunun gibi birtakım konular için
kötüye kullanmalarıdır. Riseup'a e-posta göndererek davetiye kodu
alamazsınız. "Riseup koduna nasıl sahip olurum?" adlı konuya
[[https://support.riseup.net/en/knowledgebase/1-accounts/docs/13-how-do-i-get-an-account][*buradan*]]
ulaşabilirsiniz. Riseup E-mail'in sunduğu özelliklerden bazıları
istediğiniz kadar alias oluşturabilmenizdir. Eğer Webmail
kullanacaksanız hesabınız tamamen şifrelidir. Riseup'un sunucuları ele
geçirilse bile kimse içinde ne olduğunu göremeyecektir çünkü hem
hesabınızın bağlı olduğu mailbox hem de disk tamamen (FDE)
şifrelenmiştir. Ayrıca IMAP, Webmail veya POP3 olarak da
kullanabilirsiniz. Riseup web sitesini dolaştığınız zaman sundukları tüm
servislere ulaşabilir ve detaylı bir şekilde bilgi edinebilirsiniz. En
güzel özelliği de sunduğu tüm servislerinin Tor destekli olmasıdır. O
listeye [[https://riseup.net/en/security/network-security/tor][*bu
sayfayı*]] açıp aşağıya doğru indiğinizde Riseup's Tor Onion Services
bölümünde ulaşabilirsiniz.

[[https://prism-break.org/en/subcategories/android-email-addons][*E-mail
Addons*]] bölümünde ise kullandığımız e-mail client'lar ile birlikte
kullanabileceğimiz eklentiler listesi
bulunmaktadır.[[https://www.openkeychain.org/][*OpenKeychain*]],
göndereceğimiz e-postaları PGP kullanarak şifrelememize yarar.
[[https://tr.wikipedia.org/wiki/Pretty_Good_Privacy][*PGP*]] nedir?
Dosya ve e-mail şifrelemeye olanak sağlayan dünyadaki şu ana kadar en
güvenilir kabul eden yöntemdir. Eğer "doğru" kullanım sağlandığında iki
kişi arasındaki şifrelenmiş mesajın çözülmesi imkansızdır. Doğru
kullanımdan kasıt nedir? Her iki bilgisayarda da zararlı yazılımın
olmaması (keylogger, vb.), kullanılan PGP e-mail eklentisi üzerinde
herhangi bir zaafiyetin olmaması (bunun için sürekli güncelleştirmeler
takip edilmeli), GPG ile oluşturulan anahtarların şifrelerinin tahmin
edilebilir olmaması (32 karakterden uzun ve kompleks bir şekilde
olması), oluşturulan revoke sertifikalarının güvenli bir yerde
saklanması gibi birçok tedbirden bahsediyoruz. GPG'nin varsayılan olarak
en yüksek seviyede oluşturabildiği bir RSA anahtar çifti 4096bit'dir
fakat GPG'nin belirli bir versiyonu hacklenerek (belirli bir versiyonun
kaynak kodları ile oynanması) bu 16384bit'e kadar çıkarılabilmektedir.
16384bit anahtar oluşturmanın dezavantajları da var tabii ki. Bunlardan
birkaçı, anahtar oluşumunda uzun süre beklenmesi (bilgisayarınıza göre
değişkenlik gösterebilir belki saatler alabilir), şifreleme/çözme
işlemlerinde uzun süre beklenmesi ve son olarak Yubikey gibi cihazların
maksimum saklayabildiği anahtar boyutu 4096bit'dir. HSM (Hardware
Security Module) dediğimiz cihazlarda dilediğiniz kadar büyüklükte
anahtarlar saklayabilirsiniz. Bu arada OpenKeychain uygulaması bağımsız
denetleme firması (Cure53) tarafından audit (denetleme) işlemi
yapılmıştır. Rapora
[[https://cure53.de/pentest-report_openkeychain.pdf][*buradan*]]
ulaşabilirsiniz.

[[https://prism-break.org/en/subcategories/android-file-storage-sync][*File
Storage & Sync*]] bölümünde ise dosya paylaşım ve dosya saklama
ürünlerinden Dropbox, Google Drive, Microsoft One Drive ve Yandex Disk'i
kullanmamamız gerektiğini söylüyor. Bunların yerine tamamen şifreleme
sağlayan ve güvenilirliği kanıtlanmış
[[https://nextcloud.com/][*Nextcloud*]] ürününü kullanabilirsiniz. İster
kendi Nextcloud sunucunuzu kurabilir, dosyalarınızı oraya
aktarabilirsiniz veya Nextcloud'un sunduğu server paketlerinden birini
seçebilirsiniz. Her iki seçenekte de sunucunuz ele geçirilmiş
(compromised) olsa bile dosyalarınız şifreli kalacaktır ve kimse
ulaşamayacaktır.

[[https://prism-break.org/en/subcategories/android-finance][*Finance*]]
kısmında ise kullanmamamız gereken ödeme türü olan PayPal'ı görmekteyiz.
Bunun yerine [[https://bisq.network/][*Bisq*]] ve
[[https://www.getmonero.org/][*Monero*]] tavsiye edilmektedir. Her ne
kadar ülkemizde BTC revaçta olsa da güvenilirlik ve anonimlik konusunda
Monero bir adım daha önde. Arama motorunuzu kullanarak Bitcoin vs Monero
diye arattığınızda önünüze çıkan sayfaları okuyabilir ve bilgi
edinebilirsiniz. Ben sizler için
[[https://blog.malwarebytes.com/security-world/2017/12/how-cryptocurrency-mining-works-bitcoin-vs-monero/][*bir
tane*]] seçtim.

[[https://prism-break.org/en/subcategories/android-instant-messaging][*Instant
Messaging*]] *bölümünde ise anlık mesajlaşma uygulamarından Discord,
Facebook Messenger, Google Hangsout, LINE, Skype, Snapchat, Tencent QQ,
Viber Messenger ve WeChat kullanmamamızı ve bunların yerine
[[https://briarproject.org/][*Briar*]]*,**
[[https://f-droid.org/en/packages/eu.siacs.conversations/][*Conversations*]]*,*
[[https://signal.org/download/][*Signal*]] ve
[[https://silence.im/][*Silence*]] uygulamalarıdır. Signal uygulamasının
kullandığı şifreli iletişim protokolü audit edilmiştir ve rapora
[[https://eprint.iacr.org/2016/1013.pdf][*buradan*]] ulaşabilirsiniz.
Ayrıca Edward Snowden'ın Signal hakkında attığı bir tweet'e
[[https://twitter.com/snowden/status/661313394906161152?lang=en][*buradan*]]
ulaşabilirsiniz. Signal kullanırken telefon numarasına ihtiyacınız var
ve karşınızdaki kişide de Signal yüklü olması gerekiyor. Uçtan uca
şifreleme sağlıyor fakat VPN kullanmazsanız araya giren bir saldırgan
veya mobil ağ sağlayıcısı hangi numaraların birbirine mesaj attığını
görebilir fakat mesajın içeriğini okuyamaz. Telefonunuzda konum ve
internet kapalı olsa bile yerinizi mobil sağlayıcı
[[https://en.wikipedia.org/wiki/Mobile_phone_tracking][*çeşitli
yöntemler*]] kullanarak saptayabilir.

[[https://prism-break.org/en/subcategories/android-media-publishing][*Media
Publishing*]] bölümünde ise medya paylaşım ürünlerinden Flickr, Imgur,
Instagram, Medium, Tumblr, Vimeo ve YouTube'u önermiyor ve bunların
yerine [[https://pagekite.net/][*Pagekite*]]*,*
[[https://joinpeertube.org/][*PeerTube*]]*,*
[[https://pixelfed.org/][*Pixelfed*]] ve
[[https://writefreely.org/][*Write Freely*]] uygulamalarını öneriyor.
Tabii ki bunlara geçiş süreci kolay olmayacak. Toplu bir geçiş olması
lazım ki eskilerinin yeri unutulsun yoksa 300-500 kişiyle olacak iş
değil.

[[https://prism-break.org/en/subcategories/android-password-managers][*Password
Managers*]] kısmında ise şifreleri muhafaza etmeye yarayan uygulamalar
yer alıyor. Burada kullanmamamız gereken uygulamalar 1Password, LastPass
ve Roboform'dur. Bunların yerine
[[https://www.keepassdx.com/][*KeePassDX*]] kullanmamamızı tavsiye
ediliyor. Benim kişisel tercihim hiçbir şifre yönetici uygulamayı
kullanmamak.

[[https://prism-break.org/en/subcategories/android-social-networks][*Social
Networks*]] bölümünde ise sosyal medya uygulamalarından bahsediliyor.
Burada kullanmamamız gereken uygulamalar Facebook, Linkedin, Snapchat ve
Twitter'dır. Bunların yerine
[[https://diasporafoundation.org/][*diaspora*]]*,*
[[https://zotlabs.org/page/hubzilla/hubzilla-project][*Hubzilla*]]*,*
[[https://joinmastodon.org/][*Mastodon*]] ve
[[https://movim.eu/][*Movim'dir*]]. Diaspora ve Mastodon yoğun olarak
kullanılıyor fakat diğer ikisini hiç duymadım.

[[https://prism-break.org/en/subcategories/android-video-voice][*Video &
Voice*]] kısmında ise video ve sesli görüşme gerçekleştirebilen
uygulamalar arasında Discord, Skype, TeamSpeak ve Facebook
uygulamalarını kullanmamamız ve bunların yerine
[[https://jami.net/][*Jami*]] ve
[[https://signal.org/download/][*Signal*]] kullanmamamız gerektiğini
söylüyor.

[[https://prism-break.org/en/subcategories/android-vpn][*VPN*]]
bölümünde uzak durmamız gereken ürünlerin Cisco ve Hola olduğunu
söylüyor fakat ben bu listeye bir yenisini daha ekleyeceğim. HideMyAss
firması "0" log sloganı ile servis vermeye başladı ve garibim LulzSec
üyesi de bu hizmeti almaya başladı ve bir işinde yakalandı. Devlet
HideMyAss firmasından log kaydını istedi ve firma da kayırları sundu.
LulzSec üyesi yakalandı ve hapse girdi ve firmanın adı çıktı. Bunun gibi
güvenilmez olan birçok firma daha var ve bununla beraber gerçekten
güvenilir, bağımsız gönüllü firmalar tarafından audit (denetleme) işlemi
geçirmiş VPN sağlayıcıları da var. Onlardan ziyade biz prism-break'in
verdiği listeyle devam ediyoruz. Bize
[[https://bitmask.net/][*Bitmask*]]*,*
[[https://mullvad.net/][*Mullvad*]]*,*
[[https://riseup.net/en][*Riseup*]] ve
[[https://www.wireguard.com/][*WireGuard*]] kullanmamızı tavsiye ediyor.
WireGuard daha yeni bir protokol ve pek tavsiye edilmiyor onun için
OpenVPN'e devam.

[[https://prism-break.org/en/subcategories/android-web-browser-addons][*Web
Browser Addons*]] kısmında ise uzak durmamız gereken tarayıcı
eklentileri kısmında sadece Ghostery var ama buna yenilerini zamanla
ekleyeceğim. Bunun yerine
[[https://decentraleyes.org/][*Decentraleyes*]]*,*
[[https://www.eff.org/https-everywhere][*HTTPS Everywhere*]]*,*
[[https://noscript.net/][*NoScript*]]*,*
[[https://privacybadger.org/][*Privacy Badger*]] ve
[[https://github.com/gorhill/uBlock][*uBlock Origin*]] kullanmamızı
tavsiye ediyor. NoScript hariç diğerlerinin hepsini kullanıyorum.
Özellikle uBlock Origin tarayıcıda can kurtarıcı diyebilirim. İçine
gömülü olarak reklam engelleyicisi bulunan bir eklenti ve sayfada
bulunan gereksiz olan reklam ve benzeri şeyleri engelliyor.

[[https://prism-break.org/en/subcategories/android-web-browsers][*Web
Browsers*]] **bölümünde ise kullanmamamız Web tarayıcıları Google
Chrome, Opera ve Yandex Browser olarak belirtip bunların yerine
[[https://f-droid.org/en/packages/org.mozilla.fennec_fdroid/][*Fennec
F-Droid*]] ve [[https://www.torproject.org/download/][*Tor Browser'ı*]]
öneriyor. Tor Browser hakkında soru veya sorunlarınız var ise yardımcı
olmaya çalışırım. Tor Browser'da anonimlik konusu biraz karışık. Bu konu
hakkında sorularınız varsa sormaktan çekinmeyin.

[[https://prism-break.org/en/subcategories/android-web-search][*Web
Search*]] kısmında ise uzak durmanız gereken Web arama motorları olarak
Google Search, Bing Search, Yahoo Search ve Yandex'dir. Bunların yerine
daha gizlilik dostu arama motorlarından [[https://duckduckgo.com/][*DDG
(DuckDuckGo)*]] ve [[https://github.com/searx/searx][*Searx'i*]] tavsiye
ediyor. Searx'in tüm sunucularına [[https://searx.space/][*buradan*]]
ulaşabilirsiniz. Burada dikkat etmeniz gereken şey kullanacağınız
herhangi bir Searx sunucusunun fişleme yapıp yapmadığıdır. Eğer
güveniyorsanız kullanabilirsiniz veya kendi Searx sunucunuzu
kurabilirsiniz. Ayrıntılı dokümanlara
[[https://searx.github.io/searx/][*buradan*]] ulaşabilirsiniz.

[[https://prism-break.org/en/subcategories/android-world-maps][*World
Map*]] bölümünde ise kullanmamanız gereken dünya haritası uygulamaları
olarak Bing Maps, Google Earth ve Google Maps'den bahsedilmektedir.
Bunların yerlerine [[https://www.openstreetmap.org/][*OpenStreetMap (Web
Versiyonu)*]] ve [[https://osmand.net/][*OsmAnd*]] tavsiye edilmektedir

--------------

anon21506950 | 2023-09-13 15:18:37 UTC | #2

Desene biz boşa yaşıyoruz. Şaka bi'yana, bu alana gönül verirsek işi
çözeriz. Lâkin daha Discord ve sosyal medya denen çöplükten kurtulmamız
lazım. O da zamana bağlı ama devletinde bu konuda bir teşviki olması
lazım. Yurt dışı olan ve adı çok popüler olan her şeyi didiklemesi şart
ve kanunlarımızı halkımızı koruyacak şekilde yapması gerekiyor. Sanırım
iş çok derin.

Yine de bizim yapacağımız çok şey var. İnsanları uyandırmak lazım ama
aklıma Mirac'ın bir sözü geliyor. *Tek uyanık yeter uyuyanlara*. Bence
bu söz bu durumu anlatıyor.

--------------

Alp-D | 2023-09-13 16:27:03 UTC | #3

İşin içinden çıkmak için açık kaynaklı yazılımlara destek verilmeli.
Destek verilince de ortaya paranı ben (Devlet) veriyorum bana istediğim
bilgiyi vereceksin tarzı muhabbetler olacak.

Destek verilmeyince de topluluğun geliştirdiği yazılımlar devasa
şirketlerin geliştirdiklerinin yanında sönük kalıyor. Merkeziyetsiz
uygulamalar geliştikçe devletler ya da şirketler kişileri takip etmek
büyük datayı beslemek için farklı farklı yollar izleyecekler. Yani
sorunu çözmek için Devlet yönetim tarzını dünya üzerinden kaldırmak
gerekir.

Hiçbir Devlet takip edemediği sistemi istemez. Şuan dünya üzerinde tek
devlet, tek din, tek millet mottosu var.(bizde de var) Bunu
gerçekleştirmeyi çok istiyorlar. Nedenini bilemiyorum. Tabi bunlar kendi
düşüncelerim. Sizden de yorum bekliyorum.

--------------

yusufipek | 2023-09-13 16:58:59 UTC | #4

--------------

yusufipek | 2023-09-13 17:58:38 UTC | #5

--------------
