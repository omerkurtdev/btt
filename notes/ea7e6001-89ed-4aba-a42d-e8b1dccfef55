:PROPERTIES:
:ID:       ea7e6001-89ed-4aba-a42d-e8b1dccfef55
:END:
timucin | 2023-09-13 09:49:32 UTC | #1

Merhaba arkadaşlar, öncelikle iyi forumlar. Bugün çocukluğumdan beri
sıkça duyduğum "Program yazmak için matematik gerekir!" yalanını bu
sektörde yıllarca freelance web geliştiriciliği yapmış ve şu an bir
yazılım şirketinde taban programcısı olarak staj yapan biri olarak
cevaplayacağım. İlk önce, bu bahsettiğim arkadaşların neden böyle
dediğini anlamak için programlamanın ve algoritmanın ne olduğunu
anlamamız gerekiyor.

* Programlama
:PROPERTIES:
:CUSTOM_ID: programlama
:END:
Programlama, bilgisayarın anlayabileceği bir dilde görevleri
gerçekleştirmesi için talimatlar verme sürecidir. Bu süreç matematik
gerektirmez. Programlama dilleri, matematiksel bir temele dayanmazlar.
Diller, insanların bilgisayarla iletişim kurmasını sağlamak için
oluşturulmuştur. Bu dillerin yapıları ve sözdizimi matematikle
alakasızdır. Bu diller, mantıklı düşünme, bir problemi tanımlama, uygun
bir çözüm yolu oluşturma ve bu yolu adım adım uygulama yeteneğiyle
ilgilidir. Herhangi bir matematik bilgisine ihtiyaç duymadan problemi
anlama ve çözme becerisiyle programlama öğrenilir. Genellikle İngilizce
temelli sözdizimleri kullanılır. Matematik, programlama için bir araç
olabilir ancak gereklilik değildir. Programlama, tekrarladığım gibi
mantığa dayanır. Doğru adımların belirlenmesiyle koşulların işlenmesine
benzer temel mantıksal niteliklere dayanır. Bunun sonucunda program
yazmak, makinenin anladığı bir dilde emir vermek demektir. Bunun
temelinde yatan şey mantıktır ve bu programlamanın temelidir.

* Algoritma
:PROPERTIES:
:CUSTOM_ID: algoritma
:END:
Algoritma, soyut bir düşünme aşamasıdır. Matematik, soyut konseptlerle
ilgilidir ve algoritmanın temelinde yatan prensipler matematikle ilgili
olabilir. Örneğin, bir sıralama algoritması yaptığınızda, bu
algoritmanın çalışıp çalışmadığını test etmek için matematiksel
kavramlar kullanırsınız. Algoritma geliştirmek, sayı teorisi ve
kriptografi gibi matematiksel türevlerle büyük önem taşır. Özellikle
güvenlik ile ilgili çoğu alanda, matematik algoritmanın temel taşı
haline gelir. Algoritma geliştirmek, matematiksel düşünme ve analiz
becerisine dayanır. Bu yüzden, algoritma üretmek ve matematik arasında
bir bağlantı vardır.

Sonuç olarak, program yazmak mantıksal düşünme ve söz diziliminden
kaynaklı, daha azınlıkta olan İngilizceye dayanır fakat daha önce
yapılmamış veya matematiksel algoritma gerektiren programlar genellikle
matematiğe dayanır. Bununla birlikte, oyun geliştirmek ve elbette
yaptığınız programın matematik ile ilgili olması da matematik
gerektirir. Bu arkadaşların fikirlerinin çoğu, ekranda sayılar ve bir
düzine yazı gördüğü için hiçbir şey bilmemesine rağmen yıllardır program
yazıyormuş gibi konuştuklarından dolayı insanlara bu fikri dayatarak
yaygınlaşmıştır. Oysaki çoğu, Boolean ve Float arasındaki farkı
bilmeyecek kadar bilgisizlerdir.

--------------

sinansarikaya | 2023-09-12 23:20:35 UTC | #2

Web alanında temel matematik yeterlidir. Bazen ihtiyaç duyabilyosun bu
normal. Bunun dışında veri bilimi ve makine öğrenmesi alanında yazılımcı
olacaksan matematiğe çok ihtiyaç duyarsın. Bu alanlarda kullanılan
matematiğin bir kısmını saymak gerekirse örneğin cebir, geometri,
trigonometri, istatistik ve daha fazlası kullanılıyor.

--------------

anon21506950 | 2023-09-13 05:49:19 UTC | #3

Oyun geliştirme alanında da matematik istiyor.

--------------

timucin | 2023-09-13 08:23:20 UTC | #4

Yazıda bahsediyorum hocam okumamışsınız.

--------------

Beta_alfa | 2023-09-13 09:49:52 UTC | #5

Merhaba Timuçin Bey, yazdıklarınıza kısmen katılıyorum. Öncelikle
matematik bilim dalı MEB'de öğretilmeye çalışılan müfredat ile
sınırlanamaz. Birçok programın yazılması için üst düzey bir matematik
bilgisine ihtiyaç yoktur. Ancak matematik zekasına sahip olmak gerekir.
Analitik , matematiksel bir zekaya sahip değilseniz, problem çözümünde
sorun yaşarsınız. "Program yazmak için matematik gerekir." klişesinde,
temelde anlatılmak istenilen yukarıda belirttiğim durumdur. Bu şekilde
bir zeka yapısına sahipseniz , matematiği çok iyi bir şekilde
öğrenebilirsiniz. Bu sözün ülkemizde önemli bir yer etmesinin bir diğer
nedeni de 1980'li, bilgisayarın Türkiye'de kullanılmaya başlandığı,
yıllarda bu işi; temel bilimler alanındaki matematikçilerin ve
fizikçilerin yüklenmesidir. İlk dönemlerde üniversitelerde bilgisayar
mühendisliği , yazılım mühendisliği veya programlama ile ilgili bir
bölüm olmadığı için bu alanda fizikçiler ve özellikle matematikçiler
çalışmıştır.Ayrıca bir programı yazmak için mantık bilimi önem arz
etmektedir. Mantık bilimi, kısmen matematiğin alt dallarından kabul
edilmektedir.

"Programlama dilleri, matematiksel bir temele dayanmazlar." bu cümleniz
tamamen yanlıştır. Programlama dilleri kullanarak hazırladığınız bir
programın çalıştığı platform, matematiksel (sayısal ) olarak çalışır.
Programlama dillerinin temeli matematiktir. Özellikle programlama dili
farklı bir mimari veya farklı bir yapı için geliştiriliyorsa; matematik
ciddi manada ön plandadır. Mesela günümüzde bilgisayar çalışma
sisteminde köklü devrim yapan kuantum programlama çok üst düzey
matematik bilgisi istemektedir. (Onunda scripti mevcut.)

Şu anda tüm gençlerin programlama öğrenmesini tavsiye ediyorum. Tüm
meslekler için programlama öğretilmesi gerektiğini düşünüyorum. 2008
yılında bilişim kariyerimi bırakmama rağmen sürekli programlamaya
ihtiyacım oldu. İşlerimi kolaylaştırmak veya daha hızlı bir şekilde
halletmek için sürekli program yazmaya devam ettim. Gelecek için elzem
olduğunu düşünüyorum.

Programlamaya yeni başlayanlar veya bu alanda kariyer planlayanlar için;
1-) Matematiksel bir düşünme tarzına analitik bir zekaya sahipseniz ve
birçok sorunu çözerken bunları kullanabiliyorsanız; birçok programı
yazabilirsiniz. Özellikle üst seviye diller ve script diller kullanarak
bir çok sorunu halledebilirsiniz. 2-) Yeni bir algoritma
geliştirecekseniz ve/veya yeni geliştirilmiş bir algoritmayı
yazılımlarınıza adapte edecekseniz, iyi bir matematik bilginiz olması
lazım. (Okuduğunuzu anlamanız lazım. Algoritmalar genelde matematiksel
olarak ifade edilir.) 3-) Yeni bir programlama dili yazmayı
düşünüyorsanız veya yeni bir mimaride çalışacaksanız (İşin AR-GE
kısmında çalışacaksanız veya işin AR-GE'sinde kariyer planlıyorsanız)
çok çok üst düzey bir matematiksel bilgiye ihtiyacınız olacaktır.

--------------

safa | 2023-09-13 09:49:54 UTC | #6

ah şu web developerlar :)

--------------

Metin | 2023-09-13 09:52:41 UTC | #7

Program var program var yani, artık çoğu kütüphanede sizin yerinize
matematik yapan fonksiyonlar, programlar var. Hatta çoğu konuda hazır
cevaplar var internette.

--------------

muhammedikbalyildiz | 2023-09-13 10:12:50 UTC | #8

Oyun geliştirme bazen fizik de istiyor, zor alan gerçekten

--------------

Enigma_mist | 2023-09-13 18:01:23 UTC | #9

Hiç bu yalana denk gelmedim nedense. Bilgisayar mühendisliği vb.
bölümlerin sayısal olması bilgisayarların matematik ile çalışmasıyla
alakalı.

--------------

timucin | 2023-09-13 18:44:04 UTC | #10

Değerli eleştiriniz için teşekkür ederim fakat demek istediğimi net bir
şekilde anlamamışsınız. Dediğiniz daha önce eşi olmayan algoritmaları
üretmek ve bazı programlar kesinlikle matematik gerektirir yazıda bundan
bahsediyorum zaten.

--------------

timucin | 2023-09-15 10:32:55 UTC | #11

Merhaba safa web developer değilim uzun zaman önce bıraktım şuan
kurumsal bir şirkette otamatik kurulumlar için script yazıyorum
eğitimimide bu yönde almaktayım zaten. Kurduğum argümanlara karşılık
sadece "ah şu web developerlar :slight_smile:" demek yerine sende
tecrübelerini belki o küçümsediğin web geliştiriciliği alanında yaptığım
projeleri bu konudaki eğitim düzeyini çalıştığın kurumları daha
sonrasında bu tecrübelerine dayanarak argümanımı eleştirmen daha uygun
olur.

--------------
