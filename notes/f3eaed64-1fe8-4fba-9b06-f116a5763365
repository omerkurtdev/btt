:PROPERTIES:
:ID:       f3eaed64-1fe8-4fba-9b06-f116a5763365
:END:
tempestian | 2024-01-15 16:15:54 UTC | #1

Genshin Impact mobilde ve bilgisayarda farklı fiyatlar sunuyor. Bu da
benim gibi sürekli oyun içi satın alma yapan insanlar için can sıkıcı
bir durum olabiliyor. Sırf satın alma yaparım diye telefonuma indirmek
veya bilgisayara android emülatörüyle Genhsin Impact indirip gereksiz
alan kaplatmak istemiyorum. Eminim ki diğer oyuncular da bunu yapacak
kadar çılgın değildir.

Bugün Linux'ta Genshin Impact oynanabilmesi için hazırlanmış açık
kaynaklı bir launcher tanıtacağım. Bu launcherın ayarları sayesinde
sanki mobildeymişiz gibi gösterebiliyoruz. Merak etmeyin, oyunun mobil
sürümünü indirip emülatörle oynamıyorsunuz.

Uygulamamız
[[https://github.com/an-anime-team/an-anime-game-launcher][Anime Game
Launcher]] AUR'dan an-anime-game-launcher-bin paketiyle, diğer
dağıtımlarda da flatpak'ı kullanarak kurabilirsiniz.

[[upload://yCLvgUPYXGqOxF2kcpQJe6m1nqQ.jpeg]] Uygulamayı açtığımızda
bizi bu şekilde bir sayfa karşılıyor.

[[upload://cpth7a0Fut0xbm5R64aasjXSQm2.jpeg]] Sonrasında Genshin
Impact'ın Linux'ta indirileceği yeri seçmemiz gerekiyor.

[[upload://raQ0vfRqtzrGNHXc1KkcXZ3sPAa.jpeg]] Ve bu launcherın orijinal
launchera göre en iyi farklarından biri de bu kısım. Normalde Genshin
direkt olarak İngilizce iner ve oyunu kurduktan sonra yeni dublaj dili
ekleyebilirsiniz. Bu launcher sayesinde kurulum sırasında istediğiniz
dublaj dilini indirebilirsiniz.

[[upload://deIOATnvZBn8PfsSR3nc8BSFX90.jpeg]] Sonrasındaysa
özelleştirilmiş Wine ve dxvk indirilmesi gerekiyor. Önerilen güncel
sürüm dışında bir sürüm seçmenizi önermem. Ben ayrı bir Wine sürümü
denediğimde oyunda ekran çok parlak ve göz yakıcı şekildeydi. Ne oyun
içi ayarlarla ne de bilgisayarın ayarlarıyla bu sorunu çözememiştim.

İndirme tamamlandıktan sonra launcherı yeniden başlatmanız gerekecek.
Yeniden başlatma sonrasında oyunu indirme butonunun yanında ayarlar
simgesi bulunuyor olacak. Ayarlara giriyoruz.
[[upload://3s4Og5clUO1PQBt9ssm016CgP4a.jpeg]]

Oyun ortamı kısmını "Android" olarak seçtikten sonra oyuna geçebiliriz.
Oyuna girdiğimizde satın almalar mobil fiyatlar olacak. Rehber
yapıldığındaki PC ve mobil fiyat farkı yaklaşık 30 tl. Benim gibi tek
seferde 500-1000 tl arası aylık harcama yapıyorsanız işe yarayacak bir
konu olduğunu düşünüyorum (Birazcık takıntılıyım bu oyuna.). İyi
eğlenceler dilerim. :slight_smile:

--------------

Alcatraz | 2024-01-15 16:03:34 UTC | #2

Pc versiyonunu bu şekilde mi oynuyorsunuz yani anladığım kadarıyla hem
mobil hem pc versiyonu olarak kurulum yapıyorsunuz çünkü daha önce
lutris ile genshin impact oynamaya çalıştım kurulumu beceremedim

--------------

tempestian | 2024-01-15 16:06:57 UTC | #3

Lutris ve klasik Wine bu oyunu açabilse bile hatalı açıyor hocam. Donma
yaşamasanız ve yüksek fps alsanız bile görüntü ekrana bakılamaz şekilde
oluyor. Bu launcher ile kullanmanız gerekli. Ve evet aslında android
seçerek bir nevi android sürümünün de dosyalarını indiriyorsunuz ama bu
sadece telefondaymışsınız gibi göstermek için. Klavyeyle tamamen uyumlu
çalışıyor ve grafikler telefon sürümü değil pc sürümü olarak görünüyor.
(PC ve mobil sürüm arasında grafik farkı büyük çünkü mobilde PC
grafiklerinin aynısı olsaydı açabilen çok az mobil cihaz olurdu.)

--------------

Alcatraz | 2024-01-15 17:44:38 UTC | #4

O zaman anladığım kadarıyla bununla sadece mobile grafiklerini elde
edebiliyoruz aksi halde pc grafiklerini göstermiyor

Düzeltme : şimdi anladım grafikler ve kontroller pc versiyonu oluyor ama
oyunun kendisi mobil versiyon oluyor

--------------

tempestian | 2024-01-15 18:08:55 UTC | #5

Evet hocam. Asıl oyuna göre daha fazla indirme yapıyorsun ama oyuna
harcama yapan biriysen buna değiyor.

--------------

Alcatraz | 2024-01-15 19:02:23 UTC | #6

Peki performans olarak kötü bir etkisi var mı ve fazla indirmeden kasıt
ne kadarlık bir indirme oluyor sence ?

--------------

tempestian | 2024-01-16 08:19:41 UTC | #7

yaklaşık 8-9 gb daha fazla indiriyor. tabii ben farklı dublaj dili
seçtiğimden dolayı da bu kadar büyük olabilir. performans olarak kötü
etkisi yok tam tersine iyi etkisi var. ayrıca genshin impact maksimum 60
fps oynatan, üstüne çıkılamayan bir oyun. bu launcherın ayarlarından
fps'i daha da yükseltebiliyorsunuz. ben 144 hz ekrana sahip olduğum için
144'e ayarladım. gözle görülür fark var.

--------------
